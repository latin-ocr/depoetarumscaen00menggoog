CAPVT SECVNDVM.

Adhuc imprimis id egi, ut certi cuiusdam verborum generis vim ac signifi·
catum cognoscerem et disponerem, qua re, quantopere fines notionum, quibus
illa verba attributa sunt, in tragoedia et comoedia extenderentur aut coarta-
rentur, demonstrarem. In eis quae sequuntur· id quoque ostendam, qua
ratione ea nominum genera, quae tractanda mihi proposui, formata
sint quoque modo e natura sua cum ceteris enuntiati membris con·
iuncta. Quod ut assequerer, elegi nomina verbalia Graeca, quae ad
exponendam differentiam, quae est inter tragicorum et comicorum sermonem,
maxime idonea mihi videbantur quaeque adhuc nec universa nec
certis finita rationibus tractata sunt. Si autem ca, quae opere hoc tam
artis finibus circumscripto effici possunt, approbata erunt, maiore ambitu
ad rem certe dignam accessurum me esse spero et nominum illorum usum
per maiorem partem litterarum Graecarum persecuturum.

Ac primum quidem, cum definiatur necesse sit ipsa notio nominis
verbalis, quam brevissime possum ea afferam, quae grammatici et veteres
et nostri de ea nominum specie docuerunt.

Antiquorum autem duo praecipue viri sunt, quos de bac re quae·
rentes adire debemus, Dionysius Thrax seilicet et Herodianus, quem alterum
ceteri omnes secuti esse videntur. Eorum autem utriusque cum definitio
nominis illius diversa sit, et eum is, qui aetate posterior erat, prioris auc·
toritatem secutus non sit, quam rem infra probabo, hoc loco a posteriore
illo Herodiano ordiri liceat.

Huius autem grammatici operis, quod inscribitur περὶ ῥηματικῶν ὀνομάτων,
quod ipse semel (Mon. 6, 13) laudat, paucae admodum reliquiae servatae
sunt, quas Lenzius ¹) ductus causa, quam vol. Ι editionis suae p. CXV ex-
posuit, secundum terminationes uo ης ις ος α η ω, quibus adiuncta sunt
neutra et monosyllaba, in ordinem redactas vol. H p. 897 sqq. composuit.

Cum Herodiani definitio nominis verbalis ipsa servata non sit, cum·
que grammaticus uomina ea tractaverit ratione habita maxime prosodiae,
cui imprimis operam dabat, ex exemplis, quae dedit, eruamus necesse est

¹) Herodiani Technici Reliquiae, Lipsiae 1867.

 

