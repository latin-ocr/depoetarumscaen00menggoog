..73-

Haec quamvis pauca omnia tamen sunt quae afferre potui exempla
constructionis verbalis nominum in μα. Omnium igitur significatus generum
vidimus structuram verbalem a comoedia repudiatam esse, quippe quae
nomina illa, quibus quidem utebatur, pro meris substantivis haberet, in qui·
bus originis verbalis vestigia non iam cernebantur. Tragici contra poetae, qui
nominum in μα plurima ipsi sibi formabant, quo modo et qua origine ore·
rentur, ante oculos habebant eaque de causa structuram verbi eis attribuere
nonnumquam sibi sumebant. Ao frequentissimum quidem et quod facillime
intellegimus erat, quod nomina, quae vim passivam habebant, constructionem
etiam participiorum perfecti passivi sequebantur. Activa autem et parti-
cipialia naturam verbalem raro' prae se ferebant, saepius quidem apud
Euripidem, qui, ut in omnibus, quae adhuc tractavi, ita in hoc etiam nominum
usu suam viam ingressus sua licentia utebatur.

 

